ERROREM TEGERE.

Si contigerit verbo labi, aut quid inconsultum agere, finge te subito dixisse ad aliorum judicium explorandum, vel quasi aliquem exprimendo dixisse, arride veluti obtento, aut dole veluti non obtento fine.

Si aliquid ignorans erraveris, a nullo ita exquire, ut te advertat nescire, errasse, idque praecogita, quomodo veritatem quaerere, vel pete sensum alterius, quid in tali casu faceret, tuum interim premendo, ne advertaris nescire.

Si oblitus es alicujus dicti (id non simulantisbus evenit) cave ne contrarium casu dicas; unde praecipua capita, quae dixeris, annotasse expediet. Confundendo alios summe cautus esto, nam aut inscitiam tuam, aut intentionem prodes, ideoque prius utrique provide.
