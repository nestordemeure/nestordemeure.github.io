NOSCERE INTENTIONEM DICTIONIS ALIENÆ.

In primis rationes illius accipe, & inde an id probent, quod ille dicit se agere; an verò illud, quod solet, & de quo est suspectus. Item si ferventius agat quam soleat, vel remissius, non à se agit; vel si subitò mutat sententiam & cum fervore, signum erit munerum acceptorum. Si rationibus benè solutis non acquiescat, non illis modis agit. Item si argumenta nimis elaborata, subtilia quaesita, ac contra naturam, vel futilia & tamen causam ferventem agat.
Si diversis vicibus idem promovendo diversas rationes allegat, prioribus neglectis; quia quæ non ex nostra mente loquimur eorum obliviscimur. Immitte aliquem qui titulo amicitiæ cum eo agat, ac confidenter de causa expostulet, tum omnia alia proder.
