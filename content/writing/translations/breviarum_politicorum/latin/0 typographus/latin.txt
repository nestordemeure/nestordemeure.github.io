Typographus Lectori.

Venit ad me Princeps Italus tractatum hunc Politicum, qui in lucem edendum miserat, gravissimis districtus negotiis, typis mandare distuleram, nunc ejusdem Excellentissimi Principis jussu, publicum facio. Materia dignitatis, & Eminentissimi Cardinalis Mazarini nomen, ad cujus vita modulum & normam, adornata sunt & composita quae hic proponuntur maxima, super pondium non leve politicis regulis, quae vulgo proponuntur, additurus est. Quam enim gravissimis procellis immersus, & tantum non submersus fuerit Eminentissimus Princeps, neminem fugit, sed quibus artibus varios illos adversae fortunae actus, a quibus obrui debere videbatur, enatando superavit, ad salutis portum felicissime pervenerit, colligere non ita obvium est, quas periculosissimis illis & difficillimis temporibus adhibuerit maximas in potentissimi Regni, variis factionum partibus distracti administratione, atque Ã¨ plurimis & variis difficultatibus, nactus gloriam, emerserit, & quod non leve est ad illius gloria momentum, LUDOVICI XIV, omnium Galliae Regum facile Maximi, priusquam ad clavum sederet, animum illis regnandi praeceptis imbuant, quibus Regni habenas capeffens, Gallia limites longe lateque dilatavit, & illam ad summum dignitatis & potentiae culmen evexit, excerpere arduum est; sed hoc te fasce levabit hic tractatus, & cum vix exasciatum & omnibus numeris absolutum praeceptorum Politicorum extet systema, cum particulares circumstantias, quae regulas generales admodum variant, sint infinita, ideo nulla facilior feliciorque tradipotest ratio, quam si regulas illas generales ad particulares illas circumstantias, a quibus pendent, aptantes, disciplinam solis praeceptis generalibus stipatam, ex theoretica practicam seu activam reddamus. Voti autem illius facilius compos evades, (Lector benevole), si illustre hoc exemplum, ad cujus velut politica coryphaei & antesignani prototypum, se attemperare, sua prudentiae regulas accommodare student hodierni Politici, oculis tuis obversari contendas. Ita tamen te geras velim, ut quidem, rationis normas, quibus viri Politici uti solent, perspectas habeas, non tamen ut decipias, sed ne decipiaris, utramque hanc summa prudentia normam conjungendo, quas aequitatis atque justitia regula illa generalis, & evangelicum praeceptum praescribunt: Quod tibi fieri non vis, alteri ne feceris; Eftote prudentes sicut serpentes, & simplices sicut columbae; hoc meo labore fruere & vale.
