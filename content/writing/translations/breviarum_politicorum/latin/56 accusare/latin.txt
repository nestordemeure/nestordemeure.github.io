ACCUSARE.

Ultimum esto ad accusandum; litem non moveas illi, quem scis gratiorem esse judici quam te, nisi prius animum in tua causa adverteris.

Si litem movisti, aut tibi mota, etiam si tua causa sit aequissima, ita age, ac si extreme mala esset, conveni, & praeveni judices muneribus; aggredere cum adversario mediatores, & cum nomine conveniant, quae prae meditare exacte, & per otium ea, quae objici possunt, quaeque res ponderi, omnia tamen secretissima habeto. Nulla ratione adducaris, ut tua jura, aut privilegia alicui ostendas, quia dabis quid advertant, & explicent.
Ingenium agnosce eorum, quo accusaris, ferox, an ignarus, ut tibi moderari scias; si ferox tempus selige, quo ille in fervore, si ignarus lente agendum est; curandum etiam, ne ullo modo delatus sciat se accusatum, & in qua causa, sed ut illi subito accidat accusatio, qui etiam exercitos in sua causa turbant.

Dilige etiam, qui tuas partes promoveant; parum refert, cujus noxae, aut formae homines, dummodo judici chari, illos qui involve periculo; ostendendo illorum rem agi, ut persuadeant sibi se non posse acquiescere, in extremo suo discrimine agas, insuper ut cuncta accusationes; non in modum causae, aut litis, sed amicitiae, aut secretae commotionis peragantur, immiscenda atrociora ex ipsis judicis vitiis, quae quia vera, etiam in reo creduntur, ipse etiam judex, ut advertat suam famam, & honorem, & vitam in discrimine.

Coram judice omnem misericordiam adversus reum ostende, solum de malis publicis moveri suam sortem accusare; quod jure alias amici casum debeas incusare.
