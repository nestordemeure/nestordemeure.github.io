PEREGRINARI.

Nulli pecuniam tuam patefac, imò semper modicissimam pecuniam accusa, si quaeris ab aliis, quorum non interest unde venias, quantum potes illude, nulli concedere versus quam partem eas, semper aliquos, versus quam partem itur, roga, & à diversis diversa.

Cave ne rixantibus te aggreges, solent enim rixas inire, ut si eas in tres, te spolient, tua diripiant, imo quibuscunque scommatis petitus, dissimula.

Cave etiam illis credere quis splendide, & velut alti sanguinis ornati, nisi aliunde tales noveris esse, saepe enim fures sunt larvati.

Lectum non ingredere, nisi immediate ante cum lumine circum quaque perlustres, similiter cibos; Non adhibe famulos hospitis ad obsequia circa te, ne tuos saccos hoc tuo accessu lustrent.

Librum tecum semper aliquem refer, ut tempus fallas, tutos socios habeto, & ut præcurrant potius quam sequantur.
In locis lubricis, montanis ferramenta utiliter applicantur, summis pedibus inceditur.

In sermone paucus esto, ne etiam in multiloquio in tuam pecuniam aut vitam pecces.
Boves tutius equis incedunt per montana.
