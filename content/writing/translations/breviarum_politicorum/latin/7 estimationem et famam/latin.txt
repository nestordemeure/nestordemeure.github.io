ESTIMATIONEM ET FAMAM SIBI COMPARARE.

Nunquam esto certus, quod aliquis fit secretum servaturus, si coram eo aliquid licentius, aut confidentius agas, aut dicas; nec de puero, nec de servo id crede; imo ex hoc actu de te formabit judicium, atque talem aliis describet.

Nunquam tibi promittas, quod aliquis tuam actionem dubiam sit excusaturus, imo in peffima trahet, ideò nil tibi, vel uno spectante, indulge. Non referas, quomodo alias fueris diffamatus, vel injuria affectus; nam sic te magis diffamas, & erunt qui malis tuis lætabuntur. Non valet hic illud Bernhardi. Excusa intentionem, si non potes opus, ut dicant casu, aut inconsiderate peccasse, vel te tentandi gratia, ad malum sollicitasse.

Aliquando confidentius, maxime garrulis, secretum confide, ac roga, ne illud aliis detegant, scilicet te plurimum posse apud Potentes, habere cum aliis correspondentias, etc. Deinde vitando aliorum conspectum ad tales Potentes scribe literas, obsigna, & ostende, quas deinde combures; rescriptiones finge, quas tamen incautius custodi.
Quod audiunt aliqui confuse, etiam & ipsi confundunt; ideoque, si errorem vitare vis, bene legendum; & rerum circumstantiæ examinandæ.

Deprædica te nulli unquam nocuiffe, si pro aliquo, certe pro hoc coronam à Deo, dic te exspectare, & affer exempla in momento ficta.

Quidquid in publicum proditurum est (et si sit minimum) perfectissime agas, quia ab uno actu sæpe dependet opinio æterna.

Nunquam plures res simul agendas suscipe, quia nulla ex eo gloria, quod multa facias, fed si unum tantum recte facias; Testor experientiam.

Iracundis, Potentibus, Cognatis semper cedere decet, imo & utile est, simula demissionem animi, candorem, liberalitatem, hilaritatem; lauda, gratias age, promptum te offer, etiam non meritis.

Initia rerum summo consilio, & labore agenda, & cum omni certitudine successus, & qualiter prima, taliter omnia; & fama semel parta, errores ipsi in gloriam coalescent.

Si quid tibi in officio incumbat faciendum, nullis precibus motus aliud suscipe, per quod diligentia tua minuatur erga debitum opus; certus etiam esto, nil tibi ad gloriam profuturum, quod tot, & tanta feceris, tot curis distractus fueris, si tuo muneri vel minimum defuisti; imo vel eo ipso, quod ea suscepisti, famæ detrimentum patieris.

#########################################################################################

Si tractaturus es negotia, non admitte socium, qui fit idoneus & plus quam te exercitatus in illis. Si aliquem es aditurus, non habe tecum eum, qui sit acceptor.

Si mutaturus es officium, cave ne tibi succedant notabiliter meliores.
Initia rerum summo consilio, labore, agenda & cum omni certitudine successus, & qualiter prima, taliter omnia, & fama semel parta, errores ipsos in gloriam coalescent.

Ea quae domui tuae decora sunt, sine typis mandari, obtrectatione, & invidia in praesens spreta, nam, etiam minus vera scripta fuerint, olim tanquam verisimilia legentur; sermones autem loquentium, aut cum iis, aut ante eos intereunt.

Scientiae opinionem sic tibi fac. Ex scientiis historicis quaecunque habere potes in unum libellum refer, & eum quovis mense per otium relege, sic omnium rerum species tibi imprimes, & ubi opus erit notitiam ostendes.

Si Aulicus es, quia per occupationes aulae, vacare literis non licet: (Nam post somnum non nisi post decimam ex more excutiendum, post vestes diei, loco, affectibus proprias indutas, post faciem speculo compositam, post cupulas lususque, quota pars vitae literis, animoque excolendo relinquitur?) & tamen doctus videri non dedignaris, ut aliquando habeas quo eleganter & apposite conservos tuos possis laudare; & quamvis scire, quae alii sciunt, non poteris, saltem scire valeas, quae illi nesciunt, hac via progrediaris; Relictis auctoribus, quos vocant classicos, academicis & paedagogis terendis, enitere per omnes, quibus ignorantiam secure fateri poteris, libros, aliis inventu difficile exquirere. Nec in colloquiis quid ex auctoribus vulgo notis afferas, sed ex istis; ut ita, quae dicis, aut tua videri possint, si nomina taceas, aut si minus digna sint, & auctoritate egeant, novos autores cum reverentia tui audiant illi qui omnia scire sibi ante visi sunt.

Multas formulas respondendi, salutandi, loquendi, & quaecunque subito fieri debent, habe paratas. 

Quidam se nimis extenuant, ut inde extollantur, vel ut fortuna ferri, non curis; ingenio, non labore videantur; se negligere, contemnere incipiunt, vel saepe volunt haberi pro inertibus, & imbecillibus; tu hypocritis talia relinque, nec eos imitere.

Nunquam juxta totam potentiam age, ut credaris majora posse agere.

Quae per servos agere, corrigere, punire potes, ipse ne agas, majora fac ipse.

#########################################################################################

De incertis ne disputa, nec unquam, nisi scias te certo victorem futurum.

Si convivium instruis, famulis hospitum cibum et potum praebe, garrula plebs est haec, ad infamiam potentior; Unde beneficium debet oculos implere, ne defectus speculentur; similiter liberaliter agas cum Barbitonsore et Meretrice.

