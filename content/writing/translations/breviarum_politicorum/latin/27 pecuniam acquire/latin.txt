PECUNIAM ACQUIRERE, RETINERE.

odica dona ne contemnas, & dispendia averte, nec in iis sis largus, ne quidem partes panis, ciborum, equorum avenas male dispensari sinas. Cum bonis Oeconomis conferas, & ab iis industriam addiscas, cogita quid ex agris vendi possit, quid plantari, elaborari, & pro re nata opifices adhibe.

Noveris totum tuum proventum, eumque semper respice.

Si expensas facturus es, cogita, prius, quibus modis tantundem recuperare possis, ut nil tibi decedat, si quis strenuis militibus statuit, v.g. quatuor millia scuta dare. Prius indicet poenas pecuniarias pro aleatoribus, & similibus vitiis, ut inde refundatur largitio.

Suppellectilem, quae usu perit, vel pretium perdit, pretiosam non habe, sed praecise ut tuo statui sufficiat, ut vasa argentea, in quibus magis opera, quam pretium aestimatur, quia si necessitas fuerit, parum te juvabunt.

Dispensatoris fallaciam sic deprehendes, si postquam dedit rationem veluti oblitus, juberis eum, ut post aliquod horas Ã¨ memoria dicat eadem, dissonabit, si falsa sunt.
