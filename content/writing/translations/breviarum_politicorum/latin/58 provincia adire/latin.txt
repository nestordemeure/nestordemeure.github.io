PROVINCIAS ADIRE.

Primò nullæ habeantur memoriæ, sed quidquid notatu dignum, five ex bono, five probro, nota lingua non communi, ne si indigena adver tat, offendatur.

Secundò viam in locis publicis, quàm privatis, tam sacris, quàm profanis lustra omnia Sacra, Epitaphia, Anathemata. Sepulturas Virorum illustrium, Symbola mortuaria, Organa, Columnas, Cathedras, &c. Arces, Montes, Sylvas, Valles, Flumina, & eorum naturam, effusiones, Ortus, nominum originem.

Tertiò aëris constitutionem, ut Romanus advenis non laudetur, melior Bononienfis & Patavinus, noctium & dierum.

Quartò situm Urbium, quæ pars cum mundi plaga obversa, fodinas metallorum singulorum, Thermas, Naves, Ceremonias, Campanas, Horologia, &c. Hæ cautè inspicienda. Turres uti in Germania tres, cæteris nobilissimæ; Vienna, Argentorati, Landburga. Stemmata Urbium & origines, aquæ ductus, miracula, oppugnationes.

Quintò Academiæ ritus in gradibus conferendis.

Sexto Artificia & artifices, Armamentaria, & in iis machinæ, marmora, palatia, modi convivandi, quorum femina capax terra.

Septimò status Reipublicæ, Episcopi potestas, quis modus in nuptiis, bacchanalibus, mercatura, pietas, divitiæ, studia, singula expertis eorum exquirenda; Ea maximè notanda, quæ tibi utilia, quibus illa Natio maximè oblectetur, qua parte possit vinci, Quomodo in omni loco nomine & figura notetur modus loquendi, fructus servandi, & hortos, specus, fodinas.

Locos subterraneos erroribus ob noxios lustrandos sine ignitabulo benè instructo non ingrediaris, & aliquas candelas variis in locis pone, & si solus intras, Ariadnes consilio utere, funiculum accipe longissimum, ut per illum dirigendum exire possis; Quia sæpe nocivus aër in his antris, habe odores, & unguenta, & ante ingressum te benè præmuni.

Rationem gubernationis tam togatam quam militarem observare oportet. Advertere item, quo modo Principi pareant subditi, Ministrique serviant, quibus rebus vires provinciæ constent, quibus defectibus ex dem laborent. Quis modo ædificandi, quæ munitiones, quæ præsidia, qui & quales militiæ nervi, qui & unde invadere volentibus aditus pateant; Denique, plusne caloris ad magna & audacia consilia, quam virium ad eadem exsequenda adfit. Eam Gentem, apud quam degis, lauda, quam infectatur, reprehende. Quia exprobrationes vitiorum gentilium nemo non ægerrimè fert, ut qui patrios mores cœco affectu amat, & labem genti suæ ad aspersam vel sanguine eluere generosum putat. E contrario, contemtu æmuli delectatur.
