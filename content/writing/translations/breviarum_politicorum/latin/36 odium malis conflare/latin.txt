ODIUM MALIS CONFLARE.

Lauda eum, quem opus gratia moveri apud eum, cujus gratia pollet, sed ut laus in offenfam Patroni cedat, addendo talia communi rumore ferri, non tuum sensum te dicere, relinqueudo Apodofin, quod ille suæ famæ debeat consulere, & hoc ipsum intimandum, quod proximi fama periclitetur. Simul firmandus, ut contemnat rumores, & vana sinat senescere, sentiet tamen ille rem suam agi. Vel lauda Clientem veluti compatiens ejus affectus voce flexa, benè exaggeratos propone, eorumque sequelas, dic eximium esse, sed ad hoc vitio deturpari, quod tace.

Nunquam minare, cui nociturus es, hic enim præcavebit, sed simulo te imparem, nec posse, et si velles. Retrahe eum tecum in amicitiam, adhibe comessationibus ut incustoditum reddas, & occultos habe testes, coram quibus dic, ut aliquid proloquatur, vel in Principem, & erit materia delationis.

Factum hostis exaggera; quæ mala sequentur, nisi puniatur. Interim quòminus affectui tribuere videaris, deprecare pœnam, sed inefficaciter, ac longè jacienda sunt odia, mores & facta interpretando, & ubi occasio tulerit, debilitatis passibus in causam impellendus.

Nunquam plures sunt oppugnandi, sed cum aliis interim amicitia contrahenda.

Semper tuas res prius stabili, quam alienas aggredere, nec vindictæ indulge, nec occasiones tuarum rerum agendarum negligas.
