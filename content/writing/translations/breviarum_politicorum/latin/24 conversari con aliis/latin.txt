CONVERSARI CUM ALIIS.

Aliqui sunt, ex quibus discursus initio non sunt grati, sed sensim dulcescunt & prudentia non statim quasi è vestibulo prodit. Alii qui statim prudentes, docti, sed longiorem moram afferunt & turpiter, aut in judicio, vel consequentia delinquunt. Sic ergo tuos congressus attempera. Si enim è prioribus es, raro esto in colloquio, sed longior; Si è secundis, esto frequens, sed brevior, ut gratus sis. Scire tacere. Nosse non odisse, Ferre non indignari tutissima ratio conversandi cum hominibus est.

Hospes rarus efto, ne vilescas; Materiam eam colloquiis fume, qua quem scis affici, cum quibusdam de imaginationibus, cum aliis de armis, de poësi loquere &c. laudando.

Non agas dum aliis negotiis distractus es, quia tunc tibi minùs attendes.

Cum Melancholicis efto gravis, cum Colericis promptus; & patiens, si fis inferior.

Gravitatem non affecta; cum docto, aut negotii experto paucis verbis, nec multas rationes congere. Diverfa agendi ratione utere erga rudes.
Adverte ad tempus, an fit alienum; Eos qui factione, aut gratia prævalent, quibuscumque modis tibi studeas reddere amicos, in occasionem omnem intentus esto, præmeditando, v.g. si quispiam te in aliquo congreffu perstringeret dicto; concipe quemadmodum aculeum pacate ferre, lenibus verbis refpondere velis, & certò tibi perfuade, te talem exteriùs appariturum, qualem te interiùs formaveris.

Si de tertio loquendum fit, nomen ejus fileatur, imò locus, tempus, & omnes circumstantiæ, ne fortè tranfiens si audierit, conjicere, de quo fit sermo, possit.

Cum omnibus reverenter, ac si superiores essent, age.

Sinceritatem in iis rebus præ te fer, quæ si evulgentur, aut non damnum tibi allaturæ, aut laudem sint conciliaturæ.

Cave cum iis conversari, qui se tibi ad omne facinus venales, & faciles exhibent, quia & contra te erunt.

Vita furiofos, & desperatos, quia cum illis agere, res eft plena periculo.

Cum Principibus femper verbis parcior; malunt illi audiri, quam audire. Philofophum hic age, non Oratorem, utcunque fint familiares, efto reverens.

Rarisfimè & non nisi placitura loquere ei, qui vitæ poteftatem in acie linguae portat. Adulare quoque interdum, ut Principem Tibi devincias. Aliter hæc facra non constant. Sed vide ut adulatio habeat aliquid ex vero, & specie libertatis incrustata sit, quo ex animo loqui credaris.

Senibus da primas sedes, patere monita, lauda & venerare, nam prompte accusant.

Gloriabundos lauda, venerare, inter rudes conditionem lege. Cum multiloquiis, qui omnia in ore habent, rarus esto.

Diligenter, quod aliquis amat, lauda, quod oderit vitupera; contrarium, etiam inscius agendo, offendes.

Quando cum singulis agis, agas, ac si amicum illum solum, & non alios haberes amicos.
