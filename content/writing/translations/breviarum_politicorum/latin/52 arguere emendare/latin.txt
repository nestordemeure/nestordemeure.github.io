ARGUERE, EMENDARE.

Expedit annotare in historia, quae perperam fiunt a Principibus, ne successores ingrediantur viam, qua perditi sunt, qui praecessere.

Aptum illud tempus est, quando subditus nil aliud quam laudem expectans venit ad gratulandum, tu reprehende; Modus hic ingenuus arguendi est.

Etiam minima facta lauda, sic diligentia crescit; optimum est per amicum illius in confidentia & secreta monere.

Si quis illicitis amoribus implicatus, eumque velis liberum, cum negotiis tumultuosis obrue; suborna qui dicta vel facta carpant, ad te deferant, falso testantur, ut nullum factum ejus approba. Vide insuper cum quibus agat, eos rescinde non minus in eo genere exempli, viri viris, feminae feminis, quia diversus sexus nocuit.

Attribuendi socii, qui non virtutibus, saltem contrariis vitiis laborant, hic ferus, ille blandus, illi ardentes, isti remissi.
