OFFENSAM VITARE.

Alicui difficiliorem in re aliqua præstanda te exhibuisti, vel minus liberalem, cave, ne intra quantumcunque tempus in simili materia, quantumcunque inferiori, aut pari te erga alios liberalem exhibeas, quia aut diffidentiam erga te & inter illos odium excitabis.

Nunquam rigorem augeas erga eos, quibus præes, nisi simul & favores; quia vel in odium, vel in contemptum incurres. Si autem utrumque auxeris, amorem miscebis timori. Si aliquid novi incipias, quod aliorum oculos lædat, aut Principis auctoritate id fiat, ut invidia mitefcat.

Si credaris esse odioforum consiliorum Auctor, aliqua bona vulgo grata fac palam, ut quibusdam tributa, pœnæ &c. remittantur, maxime iis, qui accepti Plebi sunt.

Si aliquod insolens meditaris, prius cum Theologo &c. aliisque, clam conveni, & cos in tuam partem pertrahe, ut publicè idem tibi suadeant, promoveant, imò cogant. 

Leges novas impositurus ostende necessitatem, ac cum prudentibus de ijs deliberandum; aut saltem sparge fama te eorum consilio usum, tunc rejecto consilio aliorum, alia tuo arbitratu statue.

Nemini uxorem, famulam &c. procures, aut certum vitæ statum suade: ne si infeliciter consilium succedat, in te culpa sinistri eventus conjiciatur, amicumque amittas.

Executorem testamentarium cave ne agas: quia id raro sine offensione alicuius fieri potest.

Si sis in comitatu alicuius, dum ille familiam suam ordinat, imperatque, adesto quidem, sed non modos suggerere, nec juva.

Si quis ad locum novum veniat, & priorem à quo digressus fuit quo ad personas, & mores liberiùs extollat, cave ne sermonem ejus confirmes, & esto prudentior.

Si sentias contrarium, sequaris sententiam mitiorem, sive in rebus conscientiæ, sive in aliis; rigidior vero prædica.

Coram nemine ostende, te apud superiores quidquam posse, aut præstitum tibi favorem. Et coram nemine tuum sensum de altero aperi, ne quidem sub fide silentii. 

Superiorem delinias semper lucro in quocunque officio fueris, in subditos sis saltem apparenter mitior, quam rigidior.

Si quem putatum amicum de te sinistre loquutum audieris, ne exprobra, inimicum efficies, qui hactenus indifferens erat.

Ne velis omnia magnatum secreta scire, si contigerit aliunde vulgari, in te suspicio cadet. Si quis gratam tibi rem præstiturus venit, v.g. gratulari, salutare &c. gratissimum id tibi ostende, ne imposterum eos à te alienes.

Si quis verbo, aut facto promisso non steterit, ne exprobra, nil lucraberis nisi odium.

A Domino, quantum potes, vinci in ludo te sine, in quo semper de gloria, de nullo tuo damno agitur, fortis es, si alios homines viceris, et si a solo Domino vincaris.

In quacunque fueris familiaritate Domini, nunquam reverentiae et submissionis obliviscere, alias putabit familiaritatem parere contemptum.

Ne jacta te pertraxisse aliquem etiam volentem tuo consilio in tuam partem, magis imposterum resistet. Nec insulta malo eventui illius, qui tuo consilio non paruit, potius eventum excusa: et culpam in executores conjice.

Noli jactare opes, robur, dexteritatem, consilia, auxilia tua aliorum secreta ne indaga; si nosti, ignorantiam simula; si autem a majore fis injuria affectus, non solum ne querere, sed nec te laesum advertat, quia quem quis laesit, eum odisse solet.

Dona vel minima, veluti summa, si a Domino in te profecta, depraedica, ea te summe amare jacta, ostende.

Dignitates toto pectore recusa, praesertim eas, quae multum nitescunt, et parvam utilitatem afferunt: maxime eas, quae oneri sunt.
