LIBROS SPECULATIVOS LEGERE.

Quæ fit assertio, quid doceat, quo puncta singulæ voces positæ, & quidem hoc ordine, quid inde inferri possit, quomodo assertum probetur, quibus argumentis formam Dialecticam reducendo, & responsum præcogitandum, satisne firma major, quo modo minor confirmari, & quæ in stantiæ afferri possint, cum qua Thesi confonet, aut pugnare videatur. Quid contra objici, quomodo textus artis, & paragraphi & scripturæ explicari.

Quid adversa sententia afferat, in quot punctis contrarietur, quomodo singula probet, ex quo principio, objectionem, formam, responsum singulis membri applica, & judica ubi quid defit, & quid Adversarii negare, & quid contra retorquere possint; Ipse objectiones, quas legis, quomodo aliter solvi possint, & promovere, quo modo aliqua difficultas clarius, & quibus verbis ponenda, & in quo consistat, conclusionem non statim ad parti culam applica, ut constitutiones physicas, de causis ad ignem, arborem, Angelum. Theologi v. gr. de Sacramentis in communi ad cætera Sacramenta. Non esto contentus semel per legisse, sed diversis vicibus idem, sæpe sponte non occurret idem intellectui, quod multo labore ante habere non potuit, & si quis tibi explicat, prius ipse relegas, ut copiam argumentandi acquiras, ut vocant Dialectici, ductus assertionem, & contra illam assertionem, aut pro illa; quære ultimo quali discursu in colloquio Medicorum aut Doctorum usu servire possit ea speculatio.

Si perfectionem amas, lectionem bonorum autorum junge experientiæ. Certior praxi theoria est, & libri modico tempore monstrant, quod experientia multorum annorum impendio vix docuerit.
