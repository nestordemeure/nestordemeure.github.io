CONVIVARI.

Ut tibi consulere ea plurima cura, ut quæ servari possunt, ut saccharata, vel ex cera figurata, fontes, montes, musica sponte sonans; item ea quæ exigunt pretium, rara tamen sunt, stemmata eorum quos tractas, expressa, feræ pellibus indutæ candelabra in mensa teneant, potus variè colorati, & iidem, diverso odore, sapore veluti transvecti, item vina artificiosa, qualia Arnoldus de Villanova describit. Floræ coloratæ lactucæ, ova ingentia ex plurimis composita, & aromatibus condita, candele ex glacie ardentes, ignes odoratos, montes evomentes, fontes respergentes nives, & fructus fictos odoratos, vel in ipsa arbuscula poma, mensæ allata, quæ omnia levi sumptu in tuo horto crescere possunt. Ipsa etiam olera veluti peregrina coloribus proponas.

Poma in lagena, & botros, carnes variis modis paratas, ac raris, de quibus Platina & Apicius, quia in mensa non quod laudabile, sed quod rarum, æstimatur. Item cancros vivos mixtos coctis, carnes cum ossibus è farina factitias, pisces ex carnibus in formis ligneis expressos, suffusis syrupis locojusculi. Rotula ex glacie facta, quæ sponte concreta. Res aliquæ, quæ sponte colorem mutant, appareant, dispareant, caseos variè formatos & temperatos, vasa etiam, in quibus feruntur, possunt, v.g. fictitiis gemmis fieri.
