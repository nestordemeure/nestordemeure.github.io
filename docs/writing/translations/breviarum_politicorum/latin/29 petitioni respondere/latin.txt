PETITIONI RESPONDERE.

Non statim nega, sed discursu facto; & si semel negasti, ne sis levis, non nisi ob graves causas concede; negaturus aliquantulum cogita, deinde dolorem finge, vel literas ad te venisse, vel dolorem nunciatum, ad quod oportebit habere famulum insuciatum, ut signo facto faciat, ostendet gestu & verbis, quod illi satisfacere non possis, lauda petitum ejus, & si persistat petendo ad deliberandum assume quomodo tuo affectui erga eum satisfacere possis, commenda famulo prius instituto, ut exequatur, docendo eum modum faciendi instruendo, ut veluti sua curet; si ad alterum remittis, ne nihil petenti præstet, ostende illi modum, quomodo ei accedere possit.

Plebis est ingenium impetu volare, mox languere, unde si injusta petat, non statim nega, sed splendidis rationibus, & aliquibus gratiis differ, si vero aliquid gratum sibi desideret, ne morare; aut desinent, aut in contrarium ibunt.

Sint odia alicujus tibi velut accepta, in hac ita non sunt falsi, sicut in amore.

Si alicui munus non potest negari, tale concede, quod sibi periculum infert, & non turbet homini exercitus administrationem; specie honoris in aula retinendus est, invenienda sunt munera honoraria, ut in munerando sumptibus parcat, ut olim apud Romanos laudatio laureate Armillæ &c. nec minus his speciebus ducentur animi virorum, quam muneribus.

Habe statutum anni tempus, aut saltem intra triennium circa famulos descriptum Catalogum, pervolvas, dum ex officiis aliquos dimoveas, aliquos altius attollas, munera distribuas, etiam alicui petitioni aurem præbeas.
Promulga si quis per se ipsum rogavit concessurum, & negaturum illi, si per alios curet, imposterum omnia negantur.
