PUNIRE, CORRIGERE.

Manu tua ne crudelitatem contrahas, cædere cave, si quam oporteat benè puniri & casus gravis desit, sic parabitur. Prolem & quam condonare possis, aut soleas leviter puniri, ille indignè feret, queri ac murmurare incipiet, iterum puniendus, iterum queritur, tum veluti contumax, gravis noxæ reus dabit majora pœnæ majoris. Juvenes aliquando poena magis accenduntur, permittenda itaque illis quædam, sed talia, quæ cupidines expleant, non ad alia ascendant, hoc est, non indigerent alia ad se obtinenda, nec similia trahant.

Si aliquem è domo tua, aula, officio deposueris, idque alios male habeat, sparge & palam dole, tandem te advertisse, ab eo te inclinari solitum in damna subditorum publica, & eorum qui casum ejus attendunt ab hinc res suas meliori loco, sed quisque possit sufficere omnibus ad hoc confirmandum fac ea, quæ fidem faciant, ut si dispensatorem dimovisti per eum stetisse, qui minus solverentur stipendia, & statim cura solvi.

Justitiam administra in aliena pelle liberaliter, ubi tuum damnum non infertur, ut si tuus Gubernator subditos prefferit gratiæ referendæ moneat (si ea publica sic exigit) ut eas repetendas sibi adscribant, saltem ex sponte ad aliquod onus se obligandi.

Si velis corrigere aliquem, cum eo ipso de remediis delibera, gratiora non habebit, quam ipse invenerit, item ipse sibi poenam statuet. Esto in inquirendo inimicus, dissimula cum potes sine alterius damno, & contumeliis erga ingenuos abstine, da illi literas ad certum tuum factorem perferendas, commendatitias alias occulte premas, quæ ejus poenam contineant.

Si aliquem vis ad meliorem frugem reducere, pone illum in officio, ut illum errorem corrigat in aliis quo ipse laborat, v.g. Ebriofus ab ebriofis poenam exigat.

Si aliquis se satis humiliet & palam, parce ne desperatione agas in pejora, nec ad id coge, quod maxime reus recusaturus, mediocri vindicta esto contentus.
Post decretam poenam mediocrem expectari debet, si forte nova vita oriatur. Ubi ad reos progredieris, non ostendas te ad eos viam abstulisse, ut nullis auditis sceleribus iram acquirat, ostende te natum quidem ad clementiam.
