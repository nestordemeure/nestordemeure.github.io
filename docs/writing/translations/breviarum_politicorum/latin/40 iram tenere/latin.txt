IRAM TENERE.

Irasci nulli properes, quia sæpissime deprehendas rem sinistre delatam a te intellexisse. Si quid interim ira efficies, tibi damnum manebit.

Debilis enim animi, aut pudoris inglorii est facile moveri injuria, præsertim tali qua scias te canginon posse, multo minus lædi.

Si Dominus te increpet, sensum injuriae absconde, nec statim fuge. Non est prudentis ministri ab irato Domino discedere.

Si lædaris, optimum dissimulare, quia lis litem generat, & pax amittitur; & licet vinces ipsum, hoc erit durius, quam vincere, & interim plura contra te excitabis.

Reftringentibus optimum respondere intellectum, quod ironice, aut maligne loquuntur, sed candide ad verba, non ad eorum mentem responde, & interea te aliis curis occupatum simula.

Si te convitio quis aggrediatur, non nominando quidem, sed factum, de quo illi suspectus es exagitando, & idem factum serio accusa, & hominum talibus nequitiam veluti nullo modo conscius esses, vel simula te non intelligere, & omnia alia responde. Si vero etiam te nominet, ita age, ac si non serio contra te, sed iram fingendo insurgeret, tum dicta jocosa appone, quæ illum non perstringunt, ad hilaritatem componant, vel te simul cum illo increpes, ac si esset aliquis tertius, & plura tu quam ille carperes, & postquam defuerint, levioribus modis cam excellenter exagita, ostendendo, quam causa futilis fit.

Si contigerit te intra conveniens accipi ab aliquo, dissimula, & inimicitiam absconde, & eodem modo age, ac si honorifice esses acceptus. Sic illi poenae erit illius inurbanitas, & confusioni, & errorem beneficentia compensabit.

Nobilitas tua causabitur nova, si quispiam in honores novos debachetur, illius partes bene veteris sanguinis laudes; par esto ratio de aliis casibus.
Si convitio aperto peteris, aut locus dissimulationis non sit, jocosa responsa habe in promptu, vel narratiunculam, quæ ad rem faciet utrumque ordine, per quam tamen paretur via præfecturis aliis sermonibus; haberi hoc casu, qui signo dato literas offerant, cum novis dic aliquid lepidi contigisse ad aliquod fortuito spectandum evocetur.

Relinque inimico tempus, ut ipse indignitatem facti advertat, non tamen illi proponas, ne quasi ex tua parte occasio irae soleat esse, si quis infallibiliter intra certum tempus destinat negotium absolvere, & interim aliquid occurret, a talibus propositis cave.
