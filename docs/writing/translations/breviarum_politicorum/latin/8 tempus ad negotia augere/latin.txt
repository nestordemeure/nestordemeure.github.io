TEMPUS AD NEGOTIA AUGERE.

Sunt minora per alios.
Ordinem tibi exactum præfcribe, quem nullatenus transgrediaris, & minimas partes temporis minimis negotiis tribue, nec in ullo negotio diutius, quam sufficiat, ut honestè expediatur, moreris.

Prudentia tria simul tempora observat, & judicia sua ex necessitate præsenti; utilitate seu damno præterito; futuri denique præsensione moderatur.

Si sis fatigatus negotio, nil amplius attinge, sed honesto lusu cum commotione corporis te recrea, & plura, & facilius brevi tempore deinde perages, vel saltem tale assume negotium, cui sine labore sufficias.

Quæ negotia per aliquot dies trahi possunt, in uno die expedias.
Non admitte ea negotia, quæ parum lucri habent, aut gloriæ, & multum laboris.

Negotia inutilia, & quæ multum temporis absumunt in nullius gratiam suscipe.

Cum Artificibus ipse non agas, nec rem Oeconomicam tractes, nec hortos, nec ædificia; hæc enim plena sunt laborum, & curam ex cura trahunt.
