STIPULATIONEM NON PERDERE.

Si deponas aliquid cum aliquo certando de eventu alicujus rei, simul cum altero tantumdem depone de contrario ejusdem rei eventu, & sic nil perdis.

In contractibus tibi onerosis appone conditiones indeterminatas, quæ latius & strictius possint explicari, v.gr. dedita Urbe omnia te servaturum, si nullus motus excitetur, non adde publicè, an privatim à tuis, vel aliis, si opus fuerit, & rei æquitas petat; pacta rejicies. In promissis si hoc vel illud ad meam contentationem feceris, &c. facile erit ostendere defectum.
