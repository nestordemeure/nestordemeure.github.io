GRATIAM SIBI COMPARARE.

Intellige quibus rebus amicus afficiatur, & pro genio munuscula dona. Si Mathefeos studiosus est, apta erunt Mathematica; si Physicæ curiosus est, conveniet ei communicatio secretorum Naturæ, quibus plenus est Mizaldus.

Sæpius alloquere, consulta, & ab eo pete consilia, atque utere illis; sed nunquam te ita aperi, ut, si fiat inimicus, habeat, quo possit tibi nocere. Nihil pete, quod difficulter præstiturus fit, qualia sunt; ubi tangitur meum & tuum. Festa solemnia, natalem, sanitatem &c. gratulare brevibus, sed cultis orationibus.
Rarò virtutes, semper vitia ipsius dissimula, laudes ab alijs ei dictas refer, & omnia insusurra auribus, maximè ea, quæ à superioribus dicta; nunquam autem vituperia, & vitia illius, quomodocunque petierit, manifesta, atque si urgeat, ne videaris diffidere, saltem levissima, aut quæ ipse de se alias etiam dixit refer.
Talia enim acrem sui memoriam post se relinquunt, quomodocunque dicantur; maximè si nimium de vero trahant. Per alios, & in alienis literis eum crebro saluta, sæpe ipse scribas, sententiam ei contrariam nunquam tuearis, aut urgeas, aut si urgere ausus es, permitte te ab illo instrui, & ab eo dejici, & dejecisse dissimula. In dandis titulis esto liberalis, & alacer ad obsequia, quorum præstandorum occasio nunquam, aut vix extitura est. Per vitia nulli placere stude; imò nec per eas species, quæ cum tuo statu pugnant; Ut si sis Ecclesiasticus, à nimis jocis, scurrilitate, haustibus magnis &c. tibi tempera.
Hæc enim, et si amorem in præsens concilient, tamen in contemptum, ludibriumque ducunt, imò acria, et si non statim, odia concitant. Ideo et si aliquando animum relaxare juvat, sine vitio tamen id fiat. 

Si ad aliquem venias, primum disce, qui gratia apud loci Dominum potiantur, qui factione, dicacitate prævaleant. Illorum gratiam omnibus modis aucupare, quia multis usibus futuri, Eorum poteris consilijs in rebus promovendis uti, quia tales dum dant consilium, in partem curæ veniunt.

###############################################################################

Si ab aliquo te vindicare velis, ipsum suspectum redde, invidia erga ipsum tuæ causæ serviet.

Nullum scelus à Domino tibi injunctum perpetra; nam licet illi futurus sis gratus in præsens, deinde tamen ut exprobrator aspiceris, & censeberis in Dominum id posse facere, quod facile ejus jussu suscepisti, tanquam venalis fidei & virtutis homo, aut saltem cum facti præmio statim discedes.

Literas aliquas scribe honorificas de tertio, & permitte amitti & intercipi, ut ad eum tertium deveniant.

Multi judicant ea, quæ sibi grata sunt, etiam aliis grata esse; ideo qui ea faciunt imprudentius, explora, quid illis gratum, vel ingratum fit. Appella fratres, etiam te minores, eosque honore præveni, dummodo sint ingenui.

Nulli res gratas ad satietatem exhibe, ne nauseam accipiet, sed plura ostende quam des, relinque, ut desideret: Idem fit in ludo, colloquiis &c.

Nihil mutuo ab amico petas, nam si nequit præstare id, quod ostendit, te oderit, vel si illibenter concedat, aut res non integras receperit, ægre feret.

Nihil ab amico emas, nam si caro vendiderit, tu læderis, si vili, ille.

Minimos illius famulos bene habe, alias sensim amici animum avertent: hoc in conviviis, hospitalitate observes.
Confinge secreta, & tanquam secreta maxima concrede: Etiam ea quæ de officio illius sunt, ostende te singulari curæ habere; Cum mancipiis si familiariter agas, contemnent, si ira, oderint, si dulci gravitate, venerabuntur.

###############################################################################

Cum ingenuis, benevolentia, amore, comitate agendum est, ad humilia obsequia, extremæ demissionis indicia, ut ad oscula pedum, non admitte avaros, quoad genium mancipiis annuera. 
Breviffi ma via ad gratiam Principis comparandam eft, fi quæras fecretioribus Principis negotijs innecti, &pecuniæ acquirendæ nullum iter brevius quàm adminiſtratio negotiorum ejus,

###############################################################################

Gratiam Populi si quæres: promove promissis illorum commoda, quæ singulorum utilitatem attingunt; Nam his magis, quam honestate moventur.

Ad mensam inferiorum invitatus accede, nil reprehende, civilitate omnes vince, salva tamen gravitate, verbis saltem liberalis esto.

Cave, ne quid, illis invitis, rerum subtrahas, & tibi aggregas.

Compatere, solare sæpius & per partes beneficia exere.

Nil contemne, sed potius lauda.

Si contradicere opus fit, non objice illis imprudentiam, imperitiam, sed potius laudatis illorum rationibus, bona intentione &c. ostende incommoda inde secutura, sumptus, &c. 

Ostende te semper propugnatorem Populi immunitatum. Speculare amicum, cujus gratiam vis comparare, an scilicet armis, an scientiæ, an clementiæ, an veritati sit deditus. 

Intercessor esto rarus, nam quidquid aliis propter te fit, tibi fit; tu autem tibi serva Principem integrum. 

Nulli secretum alterius pandas, illi deinde vilis eris, si scelus imperat, moras trahe & de modo te excusandi cogita, morbum simula, equos ablatos &c. 

Famulos ejus, cujus amicitiam quæris, habe prius amicos, auro etiam corrumpe, si opus fit, pertrahent & illi Dominum. 

Quomodocunque profeceris in gratia, non secus illam habe, quam si illam per mille officiositates adhuc quæreres: acquifita enim tenere vult tractari & ne amittatur; imo officiis ali.
